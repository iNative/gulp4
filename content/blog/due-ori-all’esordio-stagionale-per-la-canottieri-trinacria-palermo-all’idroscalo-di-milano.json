{
  "body": "Chi ben comincia… Inizia in maniera molto positiva la stagione della velocità per la Canottieri Trinacria Palermo, che all’idroscalo di Milano, in occasione della gara internazionale senior e della gara nazionale per le categorie ragazzi e junior, ha ottenuto due medaglie d’oro e due quarti posti.\n\nA salire sul gradino più alto del podio **Antonio Arizzi**, che nella categoria ragazzi ha vinto sia nel k1 500 che nel k1 200. Nel k2 500 da segnalare il quarto posto per **Riccardo Cangemi** e **Massimo Fiore**.\n\nBuona la prova del k4 500 formato da Massimo Fiore, Riccardo Cangemi, Antonio Arizzi e Alessandro Ferrera, che per 27 millesimi di secondo non ha conquistato la medaglia, in un contesto internazionale caratterizzato dalla presenza degli atleti più forti a livello nazionale. In gara presenti otto nazioni. In generale evidenziata la crescita di tutta la squadra palermitana.\n\nNella categoria senior a scendere in acqua Marco Alaimo, nella categoria junior Alberto Cannata.",
  "author": "Redazione",
  "date": "2024-04-08T19:32:59.037Z",
  "cover": "/assets/img/canottieri-trinacria-palermo.jpg",
  "subtitle": "Chi ben comincia…",
  "title": "Due ori all’idroscalo di Milano",
  "tags": "#velocità",
  "dove": "Milano - Idroscalo",
  "quando": "8 Aprile 2024"
}